---
templateKey: blog-post
title: Miksi et möisi asuntoasi itse?
date: 2020-05-20T12:31:51.857Z
description: Miksi et myisi asuntoasi itse?
featuredimage: /img/chemex.jpg
---
![](/img/flavor_wheel.jpg)



Ehkä sinäkin olet harkinnut oman kodin tai sijoitusasuntosi myyntiä ilman
kiinteistönvälittäjän apua? Asunnon tai kiinteistön myyminen on kohtuullisen helppoa, siksi
tuntuu turhalta maksaa tuhansien eurojen palkkiota ulkopuoliselle. Voit tehdä myynnin
itsekin, kun saat hieman apua. Omatoimimyyntiin tarvitaan myynti-ilmoitukset nettiin,
valokuvat, video ja myyntiesite. Ne voit tilata Asunnon omatoimimyynnistä.
\
\
Sitä ennen sinun tehtävänäsi on pyytää isännöitsijältä Isännöitsijäntodistus, Pohjapiirustus,
Tilinpäätös, Energiatodistus ja Kunnostussuunnitelma. Sen jälkeen Asunnon
omamatoimimyynti käy kohteessasi, haastattelee sinua ja tekee sovitut materiaalit ja
toimet. Sinun tehtävänäsi on sopia näytöistä ja hieroa kauppoja potentiaalisten ostajien
kanssa.


# Älä usko kiinteistönvälittäjien pelotteluun!

Kiinteistönvälittäjät pelottelevat asunnon omatoimimyyjiä kaikenlaisilla riskeillä, jotka ovat
kuitenkin minimaalisia, jos viitsii vähänkin toimia huolellisesti. Lähinnä kyse on omasta
viitseliäisyydestäsi ja ajankäytöstäsi. Kannattaako uhrata hieman aikaa ja säästää sillä
tuhansia euroja? Yhä useamman mielestä kannattaa ja siksi kiinteistönvälittäjät ovat
varpaillaan.
\
\
Asunto- ja kiinteistökauppaan liittyy jonkin verran myyjää velvoittavaa lainsäädäntöä.
Vastuu ei poistu, vaikka kauppaa tekisi välittäjä. Pankki huolehtii lopulta siitä, että kaikki
asiakirjat ovat kunnossa ja kaupan edellytykset täyttyvät. Eivät välittäjät mitään lakimiehiä-
tai naisia ole. Pankissa sen sijaan on juristeja, jotka tarkistavat kaupanteon oikeellisuuden.
\
\
Välittäjät sanovat heillä olevan paljon kontakteja, joille voivat tarjota asuntoaan
myytäväksi. On varmaan jonkun verran, mutta kiinnostaako sinun asuntosi yhtäkään
heistä? Tuo on vain yksi heidän myyntiargumenteistaan, jolle en antaisi paljonkaan
painoarvoa. Jos sen sijaan laitat itse tietoa asunnostasi esimerkiksi sosiaaliseen mediaan,
tavoitat melko varmasti samat ihmiset, jos et suoraan niin ainakin välillisesti jonkun heidän
tuttavansa kautta. Tällaisia kanavia ovat esimerkiksi Facebookin alueelliset myyntikanavat
ja kaupunginosayhteisöt.


# Ota asioista selvää etukäteen


Asunnon myynnissä voi aina toki tyriä. Siksi huolellinen valmistautuminen kannattaa. Netti
on täynnä ohjeita ja asiakirjoja omatoimimyyjille. Niitä saat myös näiltä sivustoilta.
Isännöitsijältä saat perusasiakirjat, Asunnon omatoimimyynniltä myyntimateriaalin ja avun
ilmoitusten laatimiseen. Sitä ennen sinun tehtävänäsi on laittaa asunto kuvauskuntoon.
Välittäjien stailaaminen tarkoittaa usein sitä, että kehotetaan siivoamaan ylimääräinen
roina ja pistetään kukkavaasi pöydälle. Sinä pystyt parempaan. Omakotikohteissa
kannattaa tehdä kuntotarkastus vanhemmille rakennuksille.
\
\
Muista myös olla rehellinen, sillä lain mukaan sinun on annettava ostajalle myytävästä
kohteesta kaikki tiedot, jotka voivat vaikuttaa hänen ostopäätökseensä. Ja nehän saat
isännöitsijältä. Kaavoituksesta ja asemakaavasta saat tietoa esim. Maanmittauslaitoksesta. Sieltä selviää, ollaanko läheisyyteen rakentamassa esimerkiksi kerrostaloja tai teitä.
\
\
Laadi kaikki asuntokauppaan liittyvät asiakirjat ostotarjouksesta sen hyväksymiseen tai
vastatarjoukseen ja lopulliseen kauppakirjaan kirjallisesti, niin vältyt ikävältä jälkipyykiltä.

# Määritä heti oikea hinta, pysy tiukkana neuvotteluissa

Kodilla on aina tunnearvoa. Se vaikuttaa omaan käsitykseemme asunnon tai kiinteistön
markkina-arvosta. Ajattelemme usein kotimme olevan hieman arvokkaampi kuin mitä se
todellisuudessa on. Myynnin kannalta on kuitenkin tärkeää, että asuntoa lähdetään heti
alussa myymään oikealla hinnalla. Liian korkea hinta voi pitkittää asunnon myyntiä
huomattavasti tai jopa loputtomiin.
\
\
Hinnan on korreloitava vastaavien myynnissä olevien asuntojen ja alueen hintatason
kanssa. Saat hyvää vertailutietoa laittamalla omaa asuntoasi vastaavat hakukriteerit
vaikkapa Oikotielle ja Etuovi.comiin. Vertaa ainakin asunnon kokoa, kuntoa, sijaintia,
yhtiövastiketta ja rakennusvuotta. Halutessasi voi toki arvioittaa asuntosi myös välittäjällä.
Se ei sido sinua vielä mihinkään.
\
\
Jos olet myyntihenkinen ja pidät myymisestä, silloin kannattaa ehdottomasti harkita
Asunnon omatoimimyyntiä. Sinä tunnet parhaiten oman asuntosi ja osaat varmasti esitellä
sen siinä kuin välittäjäkin. Vältä ylisanoja ja anna kohteen puhua puolestaan. Vastaa
kysymyksiin ja ole rento, niin myyntitapahtuman tunnelma pysyy hyvänä. Elä kerro omasta
elämästäsi ja tunteistasi asuntoasi kohtaan!

# Huono välittäjä voi osoittautua kohtalokkaaksi valinnaksi

Liian usein asuntoesittelyssä on välittäjä, jolla ei oikeasti ole aikaa sinulle ja sinun asuntosi
myynnille. Hän tulee näyttöön vartin myöhässä hikisenä ja uupuneena. Ei tiedä lopulta
oikein itsekään missä on. Kun kysyt asioita, joita ei ole myyntiesitteessä, välittäjä ei osaa
vastata. tai sanoo selvittävänsä ja palaavansa asiaan ‒ jos palaa. Myyntiesitteessäkin voi
olla virheellisyyksiä. Tiedot eivät aina täsmää isännöitsijäntodistuksen kanssa. Huomaat
tämän ehkä vasta jälkikäteen. Asunnon omistajana et varmasti sorru samoihin
huolimattomuuksiin. Jos olet itse asunut asunnossa, tiedät todennäköisesti jotain myös
sen tekniikasta. Välittäjällä ei ole sellaisesta kokemusta eikä hän ole ehkä muistanut niistä
edes kysyä.
\
\
Asunnon omatoimimyynti sai alkuideansa juurikin huonoista omista ja tuttavien
kokemuksista eri välittäjien kanssa asioimisesta niin myyjänä kuin ostajana. Se synnytti
ajatuksen siitä, että tämä ei voi olla näin vaikeaa. Tarvitaan vain vähän apua, niin homma
onnistuu varmasti paremmin kuin huonon välittäjän avustuksella. On toki hyviäkin välittäjiä,
mutta ovatko he sitten tuhansien eurojen arvoisten palkkioidensa arvoisia? Se jää sinun
päätettäväksesi.

# Muista nämä asiat, kun olet laittamassa asuntoasi myyntiin:

1. Selvitä asuntosi markkinahinta
2. hanki tarvittavat todistukset ja asiakirjat isännöitsijältä.
3. kauppakirjan ja ostosopimusasiakirjan voit tulostaa näiltä sivustoilta tai vaikka
asuntomyyntiportaaleista.
4. Kysy kaavoitustilanteesta isännöitsijältä tai maanmittauslaitoksesta.
5. Siivoa ja järjestä asuntosi kuvauskuntoon.
6. Sovi haastattelusta ja kuvausajankohdasta Asunnon omatoimimyynnin kanssa
7. Tarkista materiaalit ja huolehdi ilmoitusten laatimisesta omatoimisesti tai Asunnon
omatoimimyynnin kanssa myyntiportaaleihin ja sosiaaliseen mediaan.
8. Sovi näytöistä ja odota tarjouksia.
9. Pyydä tarjoukset kirjallisina ja teet vastatarjoukset myös kirjallisina.
10. Tee päätökset järjellä, älä tunteella.
11. Sovi pankin kanssa hyvissä ajoin asiakirjojen toimittamisesta ostajan pankkiin.
12. Tapaa ostaja pankissa ja tee kaupat.